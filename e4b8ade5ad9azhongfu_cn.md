# 中孚 ䷼ zhōng fú

<img src="shapes/61.10.png" width="101" alt="中孚" align="left"/>

- No.61

> 中孚，豚魚吉，利涉大川，利貞。
>《彖》曰：中孚，柔在內而剛得中，說而巽，孚，乃化邦也。豚魚吉，信及豚魚也；利涉大川，乘木舟虛也；中孚以利貞，乃應乎天也。
>《象》曰：澤上有風，中孚，君子以議獄緩死。

> 初九，虞吉，有它不燕。
>《象》曰：初九虞吉，志未變也。

> 九二，鳴鶴在陰，其子和之；我有好爵，吾與爾靡之。
>《象》曰：其子和之，中心願也。

> 六三，得敵，或鼓或罷，或泣或歌。
>《象》曰：或鼓或罷，位不當也。

> 六四，月幾望，馬匹亡，无咎。
>《象》曰：馬匹亡，絕類上也。

> 九五，有孚攣如，无咎。
>《象》曰：有孚攣如，位正當也。

> 上九，翰音登于天，貞凶。
>《象》曰：翰音登于天，何可長也。

<img src="shapes/61.11.png"/>

阴阳变动，六位周匝，反及游魂之卦。
> 金木合上运入卦象。

互体见艮，止于信义。
> 中孚，信也。

与乾为飞伏。
> 辛未土，壬午火。

艮道革变升降，各禀正性。六四诸侯立世，应初九元士。九五履信，九二反应，气候相合，内外相敌。
> 阴胜阳，阳胜阴，刚柔相薄，六爻反应，柔顺相合，吉凶见矣。

建始庚子至乙巳，
> 大雪小满。

积筭起乙巳至甲辰，周而复始。
> 火土入卦起积筭。

五星从位起镇星，
> 镇星，土星。

鬼宿从位降辛未，
> 二十八宿，配鬼宿入卦推吉凶。

分气候三十六，
> 配卦筭吉凶之位。

风与泽，二气相合；巽而说，信及于物。物亦【一作必】顺焉。《易》云：“信及豚鱼。”
> 豚鱼，幽微之物，信尚及之，何况于人乎。

兑入艮，六三入阳，内二阳归阴。阴阳交互，复本曰归魂，次降归魂风山渐卦。[䷴](e6b890jian_cn.md)
> 内见艮。

# [Zhōng Fú ䷼](e4b8ade5ad9azhongfu.md)
