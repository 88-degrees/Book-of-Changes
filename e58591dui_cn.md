# 兑 ䷹ duì

<img src="shapes/58.10.png" width="101" alt="兑" align="left">

- No.58

> 兌，亨，利貞。
>《彖》曰：兌，說也。剛中而柔外，說以利貞，是以順乎天而應乎人。說以先民，民忘其勞，說以犯難，民忘其死，說之大，民勸矣哉。
>《象》曰：麗澤，兌。君子以朋友講習。

> 初九，和兌，吉。
>《象》曰：和兌之吉，行未疑也。

> 九二，孚兌，吉，悔亡。
>《象》曰：孚兌之吉，信志也。

> 六三，來兌，凶。
>《象》曰：來兌之凶，位不當也。

> 九四，商兌未寧，介疾有喜。
>《象》曰：九四之喜，有慶也。

> 九五，孚于剝，有厲。
>《象》曰：孚于剝，位正當也。

> 上六，引兌。
>《象》曰：上六引兌，未光也。

<img src="shapes/58.11.png">

积阴为泽，纯金用体，畜水凝霜，阴道同也。上六阴生，与艮为合。
> 兑下六阴凝，艮上于阳健，纳兑为妻，二气合也。

土木入兑，水火应之，二阴合体，积于西郊。
> 秋王。

冲震入乾，气类阴也；配象为羊，物类同也。与艮为飞伏。
> 丁未土，丙寅木。

上六宗庙在世，六三三公为应。建始乙卯至庚申，
> 春分，立秋。

积筭起庚申至己未，周而复始。金土入兑宫。
> 金土入兑宫起积筭。

五星从位起太白，
> 太白金星入卦。

参宿从位降丁未土，
> 二十八宿，分参宿入兑上六丁未土上。

分气候三十六。
> 起宫筭从三十六数，起定吉凶。

内卦互体见离巽，配火木入金宫，分贵贱于强弱，
> 火强木弱。

吉凶随爻筭，岁月运气逐休王。阴阳升降，变初九入初六，阳入阴，为坎象。正体见阳位，刚柔分，吉凶见也。适变内象入坎，为困卦。[䷮](e59bb0kun_cn.md)
> 兑内卦初九变入坎。

# [Duì ䷹](e58591dui.md)
