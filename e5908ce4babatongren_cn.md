# 同人 ䷌ tóng rén

<img src="shapes/13.10.png" width="101" alt="同人" align="left">

- No.13

> 同人于野，亨，利涉大川，利君子貞。
>《彖》曰：同人，柔得位得中而應乎乾，曰同人。同人曰，同人于野，亨，利涉大川，乾行也。文明以健，中正而應，君子正也，唯君子為能通天下之志。
>《象》曰：天與火，同人。君子以類族辨物。

> 初九，同人于門，无咎。
>《象》曰：出門同人，又誰咎也。

> 六二，同人于宗，吝。
>《象》曰：同人于宗，吝道也。
> 二三子：［卦曰］：「同人于宗，貞藺。」孔子曰：「此言亓所同唯亓室人，而…故曰貞藺。」

> 九三，伏戎于莽，升其高陵，三歲不興。
>《象》曰：伏戎于莽，敵剛也；三歲不興，安行也。

> 九四，乘其墉，弗克攻。吉。
>《象》曰：乘其墉，義弗克也。其吉，則困而反則也。

> 九五，同人，先號咷而後笑，大師克，相遇。
>《象》曰：同人之先，以中直也；大師相遇，言相克也。
>《繫辭》：同人「先號咷而後笑」，子曰：「君子之道，或出或處，或默或語。二人同心，其利斷金，同心之言，其臭如蘭。」

> 上九，同人于郊，无悔。
>《象》曰：同人于郊，志未得也。本文取自易學網。

<img src="shapes/13.11.png">

二气同进，健而炎上，
> 乾务上，坎务下。

同途异致，性则合也。《易》曰：“出门同人，又谁咎也。”

九二得位居中，六三积阴待应。《易》曰：“先号啕而后笑。”
> 隔于阳位，不能决胜，先故曰号啕；后获合方喜也，故曰后笑也。

八卦复位，六爻迁次，周而复始。上下不停，生生之义，易道祖也。天与火，明而健；阳道正，阴气和也。
> 六二居内卦中，能奉于阳。

吉凶故象，五行昭然。
> 金木水火土，配六位相生。

与坎为飞伏。
> 己亥水，戊午火。

归魂立三公为世，上九宗庙为应候。建始丁巳至壬戌，
> 小满，寒露。

积筭起壬戌至辛酉，周而复始。火土入乾离。
> 火土二象入乾离，配六宫起积筭。

五星从位起镇星，
> 土星入卦，定其吉凶。

觜宿从位降己亥水，
> 二十八宿，分觜宿入离归魂，配天火同人九三己亥水上。

分气候二十八。
> 起积筭二十八位数，巡六爻有吉凶入何位。

火上见金，二气虽同，五行相悖。六爻定位，吉凶之兆在乎五二，得时则顺，失时则逆。阴阳升降，岁月分焉，爻象相荡，内外适变，八卦巡回，归魂复本。本静则象生，故适离为兑入少女，分八卦于兑象。
> 坎入兑宫八卦。

# [Tóng Rén ䷌](e5908ce4babatongren.md)
