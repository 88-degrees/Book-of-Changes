# 履 ䷉ lǚ

<img src="shapes/10.10.png" width="101" alt="履" align="left">

- No.10

> 履虎尾，不咥人，亨。
>《彖》曰：履，柔履剛也。說而應乎乾，是以履虎尾，不咥人，亨。剛中正，履帝位而不疚，光明也。
>《象》曰：上天下澤，履，君子以辯上下，定民志。

> 初九，素履，往，无咎。
>《象》曰：素履之往，獨行願也。

> 九二，履道坦坦，幽人貞吉。
>《象》曰：幽人貞吉，中不自亂也。

> 六三，眇能視，跛能履。履虎尾，咥人凶。武人為于大君。
>《象》曰：眇能視，不足以有明也；跛能履，不足以與行也；咥人之凶，位不當也；武人為于大君，志剛也。

> 九四，履虎尾，愬愬，終吉。
>《象》曰：愬愬終吉，志行也。

> 九五，夬履，貞厲。
>《象》曰：夬履貞厲，位正當也。

> 上九，視履，考祥其旋，元吉。
>《象》曰：元吉在上，大有慶也。

<img src="shapes/10.11.png">

天下有泽曰履。
> 履者，礼也。

得位吉，失位凶，
> 当履之时。

素尚吉。《易》云：“视履考祥，其旋元吉。”与乾为飞伏。
> 壬申金，丙子水。

六丙属八卦，
> 艮六丙也。

九五得位为世身，九二大夫合应象。建始乙未至庚子，
> 大暑至大雪。

积筭起庚子至乙亥。
> 金水入卦，配六位，筭吉凶。

五星从位起荧惑，
> 荧惑火星入卦。

井宿从位降壬申，
> 二十八宿入卦，井宿入壬申。

分气候，金火入卦，起于极数二十八。
> 二十八数，起丙辰，推吉凶。

阳多阴少，宗少为贵。得其所履则贵，失其所履则贱。《易》云：“眇能视，跛能履。”
> 此履非其位六三也。

吉凶取此文为准。六位推迁，积欠起筭数，休王相破，资益可定吉凶也。升降反位，归复止于六四，入阴，为游魂中孚卦。
> 次入中孚卦。[䷼](e4b8ade5ad9azhongfu_cn.md)

# [Lǚ ䷉](e5b1a5lv.md)
