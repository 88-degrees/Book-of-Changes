# 无妄 ䷘ wú wàng

<img src="shapes/25.10.png" width="101" alt="无妄" align="left">

- No.25

> 无妄，元亨利貞。其匪正有眚，不利有攸往。
>《彖》曰：无妄，剛自外來而為主於內，動而健，剛中而應，大亨以正，天之命也，其匪正有眚，不利有攸往。无妄之往，何之矣。天命不祐，行矣哉。
>《象》曰：天下雷行，物與无妄。先王以茂對，時育萬物。

> 初九，无妄往，吉。
>《象》曰：无妄之往，得志也。

> 六二，不耕穫，不菑畬，則利有攸往。
>《象》曰：不耕穫，未富也。

> 六三，无妄之災。或繫之牛，行人之得，邑人災也。
>《象》曰：行人得牛，邑人災也。

> 九四，可貞，无咎。
>《象》曰：可貞无咎，固有之也。

> 九五，无妄之疾，勿藥有喜。
>《象》曰：无妄之藥，不可試也。

> 上九，无妄行，有眚，无攸利。
>《象》曰：无妄之行，窮之災也。

<img src="shapes/25.11.png">

乾刚震动，二气运转，天下见雷，行正之道。刚正阳长，物无妄矣。内互见艮，止于纯阳；外互见巽，顺于阳道。天行健而动，刚正于物，物则顺也。金木配象，吉凶明矣。
> 金木配乾震入卦。

与乾为飞伏。
> 壬午火，辛未土。

九四诸侯在世，初九元士立应上。建始乙巳至庚戌，
> 小满，寒露。

积筭起庚戌至己酉，周而复始。火土入乾震。
> 火土分乾震，入无妄卦起积筭。

五星从位起荧惑，
> 火星入卦定吉凶。

牛宿从位降壬午，
> 二十八宿，分牛宿入无妄壬午火位上。

分气候三十六。
> 三十六数，起卦积筭。

上金下木，二象相冲，阴阳升降，健而动。内见一阳，应动刚。五行分配，吉凶半矣。
> 二气各争。

九五适变入文柔，阴荡阳爻归复位。刚柔履次，明在外；进退吉凶，见中虚。次降入火雷噬嗑卦。

# [Wú Wàng ䷘](e697a0e5a684wuwang.md)
