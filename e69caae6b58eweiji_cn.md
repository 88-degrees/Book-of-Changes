# 未济 ䷿ wèi jì

<img src="shapes/64.10.png" width="101" alt="未济" align="left">

- No.64

> 未濟，亨。小狐汔濟，濡其尾，无攸利。
>《彖》曰：未濟亨，柔得中也；小狐汔濟，未出中也；濡其尾，无攸利，不續終也，雖不當位，剛柔應也。
>《象》曰：火在水上，未濟，君子以慎辨物居方。

> 初六，濡其尾，吝。
>《象》曰：濡其尾，亦不知極也。

> 九二，曳其輪，貞吉。
>《象》曰：九二貞吉，中以行正也。

> 六三，未濟，征凶，利涉大川。
>《象》曰：未濟征凶，位不當也。

> 九四，貞吉，悔亡。震用伐鬼方，三年有賞于大國。
>《象》曰：貞吉悔亡，志行也。

> 六五，貞吉，无悔。君子之光，有孚，吉。
>《象》曰：君子之光，其暉吉也。

> 上九，有孚于飲酒，无咎。濡其首，有孚失是。
>《象》曰：飲酒濡首，亦不知節也。

<img src="shapes/64.11.png">

阴阳二位，各复本体，六爻交互，异于正象，
> 离炎上，坎务下，二象不合，各殊。阴阳交纳，是以异于本象也。

故取未济名之。世应得位，阴阳殊涂，
> 九二，六五。

性命不交，吉凶列矣。
> 坎性，离命。

与坎为飞伏。
> 戊午火，己亥水。

六三三公为世，应宗庙。
> 上九。

建始辛亥至丙辰，
> 小雪，清明。

积筭起丙辰至丁卯，水土二象入离坎。
> 分水土入卦。

五星从位起太白，
> 金星入离宫，卦分六爻。

娄宿从位降戊午火，
> 二十八宿，分娄宿入未济九二戊午火位上，定吉凶，入积筭。

分气候二十八。
> 积筭二十八数至吉凶处。

水火二象，坎离相纳，受性本异，立位见隔，睽于上下，吉凶生也。
> 子午之位。

受刑见害，气不合也。阴阳升降，入于外卦，适离为艮，上着于象。
> 艮上着离也。

天地盈虚，与时消息，其大也。次降入山水蒙卦。

# [Wèi Jì ䷿](e69caae6b58eweiji.md)
