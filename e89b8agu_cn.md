# 蛊 ䷑ gǔ

<img src="shapes/18.10.png" width="101" alt="蛊" align="left">

- No.18

> 蠱，元亨，利涉大川，先甲三日，後甲三日。
>《彖》曰：蠱，剛上而柔下，巽而止，蠱。蠱元亨，而天下治也；利涉大川，往有事也；先甲三日，後甲三日，終則有始，天行也。
>《象》曰：山下有風，蠱。君子以振民育德。

> 初六，幹父之蠱，有子，考无咎。厲終吉。
>《象》曰：幹父之蠱，意承考也。

> 九二，幹母之蠱，不可貞。
>《象》曰：幹母之蠱，得中道也。

> 九三，幹父之蠱，小有悔，无大咎。
>《象》曰：幹父之蠱，終无咎也。

> 六四，裕父之蠱，往見吝。
>《象》曰：裕父之蠱，往未得也。

> 六五，幹父之蠱，用譽。
>《象》曰：幹父用譽，承以德也。

> 上九，不事王侯，高尚其事。
>《象》曰：不事王侯，志可則也。

<img src="shapes/18.11.png">

适六爻，阴阳上下，本道存也。气运周而复始。山下见风，止而顺；内互悦而动。《易》云：“蛊者，事也。”先甲后甲，事分而令行。金土合木象，复本曰归魂。与震为飞伏。
> 辛酉金，庚辰土。

九三归魂立三公在世，应上九见宗庙。建始庚戌至乙卯，
> 寒露，春分。

积筭起乙卯至庚寅，周而复始。土木入艮巽。
> 土木分艮巽宫。

五星从位起太阴，
> 太阴水星入卦用。

危宿从位降辛酉金，
> 二十八宿，危宿入巽归魂山风蛊，九三辛酉金位上。

分气候二十八。
> 起积筭数二十八，卦宫定吉凶。

木上见土，风落山，贞乾于父事。阴阳复位，长幼分焉。八卦循环，始于巽，归魂内象见还元。六爻进退，吉凶在于四时。积筭起宫，从乎建始。
> 卦用及身也。

升阴阳，巽宫适变入离，文柔分矣。阴入阳退，见中虚，次水中女。八卦相荡，阴阳定位，迁入离宫八卦，纯火，以日用事。

# [Gǔ ䷑](e89b8agu.md)
