# 观 ䷓ guān

<img src="shapes/20.10.png" width="101" alt="观" align="left">

- No.20

> 觀，盥而不薦，有孚顒若。
>《彖》曰：大觀在上，順而巽，中正以觀天下。觀盥而不薦，有孚顒若，下觀而化也。觀天之神道，而四時不忒，聖人以神道設教，而天下服矣。
>《象》曰：風行地上，觀，先王以省方，觀民設教。

> 初六，童觀，小人无咎，君子吝。
>《象》曰：初六童觀，小人道也。

> 六二，闚觀，利女貞。
>《象》曰：闚觀女貞，亦可醜也。

> 六三，觀我生，進退。
>《象》曰：觀我生進退，未失道也。

> 六四，觀國之光，利用賓于王。
>《象》曰：觀國之光，尚賓也。

> 九五，觀我生，君子无咎。
>《象》曰：觀我生，觀民也。

> 上九，觀其生，君子无咎。
>《象》曰：觀其生，志未平也。

<img src="shapes/20.11.png">

内象阴道已成，威权在臣。虽大观在上，而阴道浸长。与巽为飞伏。诸侯临世，
> 辛未土，壬午火。

反应元士而奉九五。
> 君位也。

《易》云：“观国之光，利用宾于王。”
> 臣道出于六四爻也。 

建癸酉至戊寅，阴阳交伏。
> 秋分至立春。

积筭起戊寅至丁丑，周而复始。
> 用金为首。

金土火互为体。五星从位起荧惑，
> 火星入卦用事吉凶。

星宿从位降辛未。
> 星宿入诸侯宫，木星同位。

土木分气二十八。
> 积筭分配六位，吉凶爻定数。 

阴阳升降，定吉凶成败。取六四至于九五，成卦之终也。

《易》云：“观我生。”
> 我生即道也。

又云：“风行地上。”
> 君子之德风，小人之德草也。 

列象分爻，以定阴阳进退之道，吉凶见矣。地上见巽，积阴凝盛，降入于剥。
> 九五退阴入剥卦。

# [Guān ䷓](e8a782guan.md)
