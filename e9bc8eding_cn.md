# 鼑 ䷱ dǐng

<img src="shapes/50.10.png" width="101" alt="鼎" align="left">

- No.50

> 鼎，元吉，亨。
>《彖》曰：鼎，象也。以木巽火，亨飪也。聖人亨以享上帝，而大亨以養聖賢。巽而耳目聰明，柔進而上行，得中而應乎剛，是以元亨。
>《象》曰：木上有火，鼎，君子以正位凝命。

> 初六，鼎顛趾，利出否。得妾以其子，无咎。
>《象》曰：鼎顛趾，未悖也。利出否，以從貴也。

> 九二，鼎有實，我仇有疾，不我能即，吉。
>《象》曰：鼎有實，慎所之也。我仇有疾，終无尤也。

> 九三，鼎耳革，其行塞，雉膏不食。方雨虧悔，終吉。
>《象》曰：鼎耳革，失其義也。

> 九四，鼎折足，覆公餗，其形渥，凶。
>《象》曰：覆公餗，信如何也。
>《繫辭》：易曰：「鼎折足，覆公餗，其形渥，凶。」言不勝其任也。

> 六五，鼎黃耳金鉉，利貞。
>《象》曰：鼎黃耳，中以為實也。

> 上九，鼎玉鉉，大吉，无不利。
>《象》曰：玉鉉在上，剛柔節也。

<img src="shapes/50.11.png">

木能巽火，故鼎之象。亨饪见新，供祭明矣。《易》曰：“鼎取新。”
> 木见火中发，火木相资，象鼎之兆。下穴为足，中虚见纳，饪熟之义明矣。凡饪熟，享祀为先。故曰供祭明矣。变生也。

阴阳得应，居中履顺，三公之义，继于君也。
> 九三成鼎之德，六五委任得贤臣，假之位，以斯明矣。

阴穴见火，顺于上也；中虚见纳，受辛于内也。金玉之铉在乎阳，飨新亨饪在乎阴。与巽为飞伏。
> 辛亥水，己丑土。

九二立大夫为世，六五居尊见应。建始庚戌至乙卯。
> 寒露，春分。

积筭起乙卯至甲寅，周而复始。分土木入离巽。
> 分土木二象入为巽，配鼎卦。

五星从位起镇星，
> 土星入火宫。

奎宿从位降辛亥水，
> 二十八宿，分奎宿入鼎卦九二辛亥位上。

分气候三十六。
> 起宫数三十六宫配卦筭吉凶。

火居木上，二气交合，阴阳巽顺，器具形存。金玉坚刚，配象阴阳，升降六位，递相迁次。九三适变，以阳入阴，见乎坎险。
> 鼎九三爻之义，阴成坎卦，外象坎外离，二气不交，见未济卦。

降入水火未济卦。

# [Dǐng ䷱](e9bc8eding.md)
